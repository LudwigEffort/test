Amalia invece non si è limitata a sopportare la pena, lei aveva ance l'intelligenza per capirla fino in fondo; noi scorgevamo solo le conseguenze, lei anche la causa, noi speravamo in qualche mezzuccio, lei sapeva che tutto era ormai deciso, nio potevamo bisbigliare fra di noi, lei non poteva che tacere: lei si trovava faccia a faccia con la verità, eppure ha vissuto e sopportato questa vita, oggi come allora.

Noi tutti, pur nella nostra miseria, stavamo meglio di lei.
